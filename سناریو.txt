خلاصه سناریوی اسپیناف جنایی، نوآر و معمایی (قتل گدای بزرگ)

این سناریو در شهر مدیوگوریه که توسط کلیسا هدایت می‌شود و قدرت اصلی در دست آن است، اتفاق می‌افتد. قتل گدای بزرگ شهر رخ داده است؛ گدایی که در اواخر عمر به رستگاری و روح پاک متعالی رسیده بود. کلیسا از ترس پیشامدهای مذهبی و برای کنترل مذهبی مردم، به خطر افتادن منافع و امنیت پادشاهی و مردم شهر، دستور مخفیانه‌ای برای انجام قتل به یکی از اهالی می‌دهد. پس از گذشت ۸ قرن، کارآگاهان به دنبال کشف و شفاف‌سازی پرونده، یافتن قاتل و انگیزه او هستند.

منافع زیر سوال رفته: وجود گدا منافع افراد و نهادهای زیر را زیر سوال برده بود: آهنگر ، تاجر ، پسر ۱۳ ساله ، قصر و پادشاه و ملکه ، و کلیسا و راهب اعظم و دین و مذهب.

مظنونان و شاهدان اصلی: کارآگاهان عده‌ای از اشخاص، مظنون‌ها و شاهدها را برای بازپرسی فراخوانده‌اند. (راهب اعظم، پادشاه، ملکه و وزیر پادشاه دیگر در قید حیات نیستند ).

    آهنگر شهر: شاهد عینی قتل و مظنون. کارش تولید وسایل و سلاح برای کلیسا و پادشاهی است؛ می‌تواند بگوید چه کسی خنجر خاص قتل را از او طلب کرده است.

تاجر کبیر شهر و منطقه: مظنون. سیستم ارزی و کسب درآمدش به واسطه به تعالی رسیدن گدا مختل شده بود.

سرباز قصر پادشاه: مظنون. مظنون دستور قتلی است که احتمالاً از سوی پادشاهی فرستاده شده است.

لوییس (پسر ۱۳ ساله): شاهد عینی قتل و مظنون. او پس از مرگ گدا، لباس گدا را به تن می‌کند و خودش را جای گدا می‌زند.

راهبه‌ای که در مریضخانه هست: مظنون. به دلیل نزدیکی و آشنایی با گدای شهر و نزدیک‌ترین فرد به او، فراخوانده شده است.

آشپز کلیسای بزرگ شهر: مظنون. داوطلبانه حضور پیدا کرده است و مظنون دستور قتل به واسطه منافع کلیسا است.

سناریوهای فریبنده (مظنونان):

I. آهنگر – سناریوی فریبدهنده:

    انگیزه: گدا فهمیده بود آهنگر برای کلیسا و قصر سلاح ساخته و قصد داشته مردم را از «ابزار جنایت» مطلع کند. آهنگر می‌ترسیده به عنوان همدست شناخته شود.

سرنخ گمراه‌کننده: خنجر کنار جنازه شبیه کار آهنگر است، اما در اصل جعلی است.

II. تاجر بزرگ – سناریوی فریبدهنده:

    انگیزه: رونق گرفتن محبوبیت گدا = سقوط نذرهای کلیسا = ضرر مالی بزرگ. تاجر احساس کرده گدا تجارتش را نابود می‌کند.

سرنخ گمراه‌کننده: پیدا شدن پارچه‌های آیینی قرمز و سفید شبیه پارچه‌ای که جسد گدا روی آن رها شده بود، در انبار تاجر. تاجر فقط به کلیسا هشدار داده بود.

III. سرباز قصر – سناریوی فریبدهنده:

    انگیزه: سرباز می‌ترسید گدا توطئه «نوزاد سلطنتی» را افشا کند. دستور غیرمستقیم: «گدا را ساکت کن».

سرنخ گمراه‌کننده: اثر گل و لای روی کفش سرباز، با خاک قبرستان منطبق است. لکه خون روی شنلش دیده می‌شود که همه تصور می‌کنند خون گداست (اما در واقع خون شکار است). حقیقت: سرباز فقط برای دیدن معشوقه‌اش در نزدیکی قبرستان بوده.

IV. پسر ۱۳ ساله فقیر – سناریوی فریبدهنده:

    انگیزه: مردم به واسطه گدا اجازه گدایی به پسر نمی‌دادند. گدا به پسر گفته بود: «نمی‌توانم برادرت را نجات دهم؛ اون انتخاب شده برای قربانی».

سرنخ گمراه‌کننده: شب قتل لباس گدا را پوشیده. در جیبش پارچه‌ای خونی پیدا می‌شود (این خون برای دعواهای خیابانی بوده، نه قتل). حقیقت: پسر فقط لباس گدا را دزدیده تا خودش گدایی کند.

V. آشپز کلیسا – سناریوی فریبدهنده:

    انگیزه: گدا آشپز را متهم کرده بود که «داروی راهبه‌ها را مسموم کرده». آشپز می‌ترسید شغلش را از دست بدهد.

سرنخ گمراه‌کننده: در بدن گدا مقدار «داروی خواب‌آور» دیده می‌شود. همه فکر می‌کنند آشپز سم داده، در حالیکه راهبه دارو را از او گرفته.

VI. راهبه – سناریوی واقعی، اما پنهان:

    انگیزه واقعی: ایمان افراطی، علاقه به گدا، پیوند مادری با نوزاد، ترس از افشای حقیقت، و تصور اینکه مرگ گدا شهر را نجات می‌دهد.

ابزار واقعی: داروی آرامبخش آشپز و خنجر جعلی.

فرصت واقعی: تنها کسی بوده که گدا به او اعتماد کرده و با او خلوت کرده.

سرنخ گمراه‌کننده: او در شب قتل «در مراقبت بیمار مشغول بوده»—مدرک دارد. راهبه کمترین نشانه جرم و بیشترین نشانه بی‌گناهی (دلسوز، مذهبی، بی‌آزار و معصوم) را دارد.

لایه نوآر – ماورایی: کارآگاه مدرن امروز، گاهی به نظر می‌رسد خودش هم: به گذشته وصل است ، بخشی از چرخه قتل است ، یا شاید «نوزاد» همان کارآگاه باشد (مظنون متافیزیکی).